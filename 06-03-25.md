# Örgün eğitimde uzaktan olan derslere nasıl katılabilirim?
İlgili dersinize E-ders sistemi üzerinden erişebilir ve eğitmeninizin ders planında belirtilen zaman diliminde sizinle paylaşacağı canlı ders bağlantısına tıklayarak dersinize katılım sağlayabilirsiniz.
# Uzaktan ders olduğunu nereden öğrenebilirim?
E-ders sistemi üzerinde ders eğitmenlerinizin sizinle paylaştığı ders izlencelerinde dersinizin uzaktan olup olmadığını öğrenebilirsiniz veya ÜBYS sistemi üzerinden dersinizin yanında belirtilen “UE” simgesi varsa çevrimiçi ders anlamına gelmektedir. Bunlara ilave olarak, E-ders sistemi üzerinden ilgili derse girdiğinizde sizinle paylaşılan bir canlı ders bağlantısı olup olmadığını kontrol edebilirsiniz.
# Bir dersin uzaktan olduğunu nereden öğrenebilirim?
Bir dersin uzaktan olup olmadığını öğrenmek için ÜBYS (Üniversite Bilgi Yönetim Sistemi) veya E-ders sistemi üzerinde ders eğitmeninizin sizinle paylaştığı ders izlencesine bakabilirsiniz. Dersin formatı ve diğer detaylar bu izlencede yer alacaktır.
# Uzaktan eğitim dersleri nereden yapılacak?
Uzaktan eğitim dersleriniz, E-ders sistemi üzerinden gerçekleştirilecektir. Derslere, E-ders platformundaki Perculus sistemi aracılığıyla veya eğitmeninizin sizinle paylaşacağı Zoom bağlantıları ile katılabilirsiniz. Detaylı bilgiler ve bağlantılar E-ders’teki ilgili dersinizde belirtilecektir.
# Uzaktan eğitim sınavlarına nasıl giriş yapabilirim?
Ortak zorunlu derslerin (Yabancı Dil I-II, Atatürk İlkeleri ve İnkılap Tarihi I-II, Türk Dili I-II) sınavları yüz yüze olarak Üniversitemiz genelinde ortak yapılmaktadır. Sınav yerinizi ve saatinizi, uzem.bartin.edu.tr adresindeki SINAV YERİ SORGULAMA modülü üzerinden, duyuruların yayımlandığı tarihten itibaren öğrenebilirsiniz. Güncel duyuruları takip etmeyi unutmayınız.
Sınav Yeri Sorgulama videosunu izlemek için TIKLAYINIZ.
Sınav sorgulama ekranı yönergesi için TIKLAYINIZ.
# Ramazan Ayında yemekhane hangi saatlerde açık, öğrenebilir miyim?
Ramazan Ayında yemekhane 11:30-18:00 saatleri arasında öğle ve yemeği için hizmet vermektedir. Ayrıca iftar için ise; 18:30-19:30 saatleri arasında hizmet vermektedir.
